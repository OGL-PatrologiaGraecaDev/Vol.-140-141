
751 BURCHARDI WORMACIENSIS EPISCOPI. 75?.
BUBCHARDI
WORMACIENSIS ECCLESIzE EPISCOPI
DECRETORUM LIBER QUINTUS
DE SACRAMENTO CORPORIS ET SANGUINIS DOMINI.
ARGUMENTUM LIBRI
Liber hic qua: ad sacramentum Eucharistiaa spe-
ctant plenissime tractat, adeo ut nihil quod ad hanc
rem attinet requiras.
CAP. 1. —- Quod omne crimen sacriﬁciis Deo oblatis de-
leatur, quaeque in sacriﬁciis debeant adhiberi, qua:
rejici.
(Ea: decretis Julii papa episcopis per Egyptum
missis.) Cum omne crimen atque peccatum oblatis
Deo sacriﬁciis deleatur, quid de caetero pro delicto-
rum expiatione Domino dabitur, quando in ipsa
sacriﬁcii oblatione erratur? Audivimus enim quos-
dam schismatica ambitione detentos, contra divinos
ordines et apostolicas institutiones, lac pro vino in
divinis sacriﬁciis dedicare. Alios quoque intinctam
Eucharistiam populis, pro complementa communio-
nis porrigere. Quosdam etiam non expressum vinum
in sacramento Dominici calicis otferre, sed oblatis
uvis papulos communicare. Alios vero pannum li-
neum musto intinctam, per totum annum reservare,
et in tempore sacriﬁcii cum aqua partem ejus lavare,
et sic otl‘erre. Quod quam sit Evangelicaa atque apo-
stolicae doctrinae contrarium, et consuetudini eccle-
siastica: adversum, non difﬁcile ab ipso fonte veri-
tatis probabitur, a quo ordinata ipsa sacramento-
rum mysteria processerunt. Cum enim magister
Veritatis verum salutis nostrae sacriﬁcium suis
commendaret discipulis, non illis lac, sed pa-
nem tantum, et calicem sub hoc sacramento cogno-
scimus, dedisse. Legitur enim in evangelica veri- C
tate : Accepit Jesus panem et calicem, et benedicens
dedit discipulis suis. Cesset ergo lac sacriﬁcando
ott‘erri, quia manifestum et evidens exemplum Evan-
geticaa veritatis illuxit, quod praeter panem et vinum
aliud offerri non liceat. lllud vero quod pro eom-
plemento communionis intinctam tradunt Eucha-
ristiam populis, nec hoc prolatum ex evangelio
testimonium receperunt, ubi apostolis corpus suum
et sanguinem commendavit, seorsum enim panis, et
seorsum calicis commendatio memoratur. Nam in-
tinctum panem aliis Christum praebuisse non legi-
mus, excepto illi tantum discipulo, quem intincta
bucella magistri proditorem ostenderet, non quae
sacramenti hujus institutionem signaret. Nam quod
de expresso botro, id est de uvarum granis populus
communicatur valde est omnino confusum, se'd si
necesse fuerit, botrus in calice comprimatur, et aqua
tur, Christo populus adunatur, et credentium plebs
