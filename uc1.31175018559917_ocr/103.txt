
litt S. HENRICI IMPERATORIS l92
nos ipsos offeramus pollicentes, quod propter ejus Α castitatem omni vite sue tempore et abstinentiam
amorem omnibus diebus vite nostre celibem vitam du-
camus: et hoc tibi polliceor sub testimonio Christi,
quod te ut imperatricem gloriosam semper honorabo
et ut proprium corpus amabo, fedus conjugale tecum
ﬁrmiter servabo, et licet amore carnali te numquam
contingam, nichil tamen tue caritati de amore conju-
gali vel honore tue caritati congruo minuam, sed te
pre omnibus, ut justum est, amabo et in omnibus ho-
norabo. Cum hec et his similia inter eos perdulcia
vicissim haberentur colloquia, factus est ignis ex-
estuans in cordibus eorum ipsorum mutuo se vehe-
menter amantium ; nam unus spiritus et idem fervor
caritatis erat in eis. Enimvero superfluum estimo,
describendis regalibus nuptiis diu detineri, presertim
cum quilibet facile possit conicere, quod eedem
nuptie cum magna liberalitate, prout regiam decuit
excellentiam, sunt sollempniter celebrate, episcopis
honorabilibus et totius regni principibus cum multa
devotione concurrentibus, innumeris etiam personis
utriusque sexus et diverse dignitatis ad regales
nuptias invitatis. Licet autem in libris sacris non
legerimus, audenter tamen afﬁrmamus, quod inter
ceteros hospites honorabiliores invitatos hospes unus
prestantior omnibus invitatus sit, scilicet Virginis
Filius, qui primitus ad nuptias aque liquorem in vi-
nigatissimum converterat saporem. Et quidem ipse
licet visibiliter in propria non affuit persona, in
menbris tamen suis licet ultimis eisdem intererat
nuptiis, in quibus etiam optimis dapibus est optime C
refectus. Ipse enim dicturus est: Quod uni ea: mi-
nimis meis fecistis (Matth. xxv, 40) et cetera. Enim-
vero imperator gloriosus inclitam imperatricem
regni sui vel thalami consortem in omnibus, ut de-
buit, honoravit, et ad ipsius nutum universa regni
disponebantur molimina, et ipsa nobilissimus flos
matronarum et omnium mulierum speculum claris-
simum varia virtute decorata ad instar sideris ra-
diabat. Ut autem beati conjuges isti facilius in
conspectu hominum simularent se habere conju-
gium, secundum morem carnalium in uno'pausare
thalamo solebant, et tamen incontaminatam conser-
vabant continentiam. Res mira et nostris temporibus
inaudita. Et quidem quam plures in utroque sexu
sunt virgines, sed ut sigillum virginitatis valeant
intemeratum servare, seorsum mares et seorsum
feminas expedit habitare. Quis enim ignem abscondit
in sinu suo, et vestimentum ejus non comburetur ?
Apud homines impossibile est, sed non apud Deum.
Unde isti, de quibus loquimur, in protectione Dei
celi pre ceteris mortalibus familiarius commorantes,
interdum commanebant, et tamen virgines inconta-
minati permanebant ; et cum preter sanguinis etfu-
sionem duo sint genera martirum, scilicet castitas
in iuventute et abstinentia in habundantia, beatos
conjuges, quorum preconia non tacemus, gemina
martirii. corona coronatos esse confidimus, qui et
diceretcum propheta (Jer. xxxii, 9) : Cont'ritum est
(69) Hoc caput in apographo cod. Bamberg. quod habuit Gretser post Vitae c. 24 insertum fuit, verbis qni-
bnsdam mutatis.
